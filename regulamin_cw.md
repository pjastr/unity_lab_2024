# Regulamin zajęć

Przedmiot: Projektowanie gier w środowisku UNITY

Rodzaj zajęć: ćwiczenia 

Kierunek: Informatyka

Specjalność: Informatyka ogólna, Inżynieria systemów informatycznych

Poziom studiów: studia pierwszego stopnia

Rodzaj studiów: studia stacjonarne

Rok i semestr: rok IV, semestr siódmy

Rok akademicki: 2024/2025

Prowadzący: dr Piotr Jastrzębski

Liczba punktów ECTS: 5

## 1. Wymagana forma uczestnictwa w zajęciach.

Od uczestników zajęć wymagane jest wspólne lub samodzielne tworzenie mini-projektów w środowisku Unity.

## 2. Sposób bieżącej kontroli wyników nauczania.

Na wybranych zajęciach odbędą się zadania dodatkowe (umożliwiające zdobycie punktów - od 1 pkt do 5 pkt). Na zakończenie zajęć do wykonania będzie projekt zaliczeniowy. 

## 3. Projekt zaliczeniowy.

Projekt zaliczeniowy polega na stworzeniu aplikacji w postaci gry za pomocą środowiska Unity. Projekt oceniany jest w zakresie 0-100 punktów. 

Zasady realizacji:

* Temat aplikacji powinien zostać zgłoszony do końca października. Tematyka nie może łamać zasad współżycia społecznego i zostać sklasyfikowana jako PEGI 16 <https://pegi.info/pl>. Deskryptory treści są dopuszczalne, o ile prawo obowiązujące w Polsce na to pozwala.
* Do oceny powinien zostać przedstawiony projekt Unity oraz kody wynikowy (build).
* Sugerowane platformy docelowe: PC (Standalone-Windows), PC (Standalone-Linux), WebGL, Android. Stworzenie aplikacji na pozostałe platformy jest możliwe, o ile zostanie zademenostrowane działania na realnym urządzeniu (nie emulatorze).
* W trakcie realizacji projektu można wykorzystać dowolne gotowe zasoby (assety), o ile informacja o ich wykorzystaniu została umieszczona jako tzw. Credits. Wykorzystane elementy nie podlegają wówczas ocenie jako praca własna. Brak lub błędna informacja o wykorzystanych materiałach może skutkować postępowaniem dyscyplinarnym zgodnie z odpowiednimi przepisami.
* Prowadzący zajęcia może dokonać kontrolnej "odpytki" z projektu w zakresie samodzielności jego wykonania.
* Kryteria oceny projektu są umieszczone w osobnym pliku i mogą być uszczegółowione na podstawie pojawiających się pytań.

## 4. Zasady usprawiedliwiania nieobecności na zajęciach.

Nieobecności na zajęciach będą usprawiedliwiane na podstawie usprawiedliwień pisemnych poświadczonych odpowiednim podpisem (ew. brak podpisu musi wynikać z przepisów szczególnych). 
Informacja o studentach, których liczba nieusprawiedliwionych nieobecności przekracza 2, zostanie przesłana do odpowiedniego dziekanatu. W przypadku, gdy liczba nieobecności przekracza 3, może to skutować niekwalifikowaniem z przedmiotu (brak oceny).

## 5. Możliwość korzystania z materiałów pomocniczych podczas zaliczenia.

Można korzystać z dowolnych materiałów o ile ich licencja umożliwia skorzystanie z nich na cele edukacyjne. Wszystkie wykorzystane materiały powinny być odpowiednio oznaczone.

## 6. Zasada ustalania oceny końcowej zaliczenia przedmiotu.

Zaliczenie ćwiczeń będzie przyznane tym uczestnikom zajęć, którzy uzyskają co najmniej 51 punktów do oceny końcowej i przedstawią projekt oceniony minimalnie 40 pkt.
Maksymalna liczba punktów do zdobycia to 100 (nadmiarowe punkty nie będą uwzględniane). Ocena końcowa zostanie wyznaczona według następującego wzoru:

-   0 -- 50 pkt -- ndst (2,0)
-   51 -- 60 pkt -- dst (3,0)
-   61 -- 70 pkt -- dst+ (3,5)
-   71 -- 80 pkt -- db (4,0)
-   81 -- 90 pkt -- db+ (4,5)
-   91 -- 100 pkt -- bdb (5,0)

Z przedmiotu w zakresie ćwiczeń nie jest przewidzian poprawa.

## 7. Inne.

Wszystkie sprawy nieuregulowane lub sporne rozstrzyga koordynator przedmiotu (poza sytuacjami określonymi w odrębnych przepisach).

## 8. Konsultacje.

Aktualne terminy konsultacji dostępne są w systemie USOS i na stronie prowadzącego zajęcia <https://piojas.pl/>.

## 9. Preferowana forma kontaktu z prowadzącym:

-   czat (wiadomość prywatna) na MS Teams
-   alternatywnie email <piojas@matman.uwm.edu.pl> wysłany ze studenckiej skrzynki
